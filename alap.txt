Az Osztriga-öböltõl délre, nagyjából nyolcvan kilóméterre terül el a Koponyák Sivataga. Forró, veszedelmes és mindent egybevetve igen kellemetlen hely, ám te kénytelen vagy átkelni rajta, hisz déli felén terül el a drágakõbányáiról messze földön híres és gazdag Zafírváros. Vonz a hatalmas vagyon, mely minden harcos számára elérhetõ, aki hajlandó akár a köveket, akár a pénzt kísérni egyik településbõl a másikba. A munka azonban nem veszélytelen. Ahogy a sivatag felé közeledsz, segélykiáltásokat hallasz az utat szegélyzõ bozótos túloldaláról. Mikor közelebb lépsz, még épp látod, ahogy egy ocsmány Goblin tõrt márt egy igen fontosnak látszó Elf férfi szívébe, aki azonnal a földre roskad. Egybõl elõre rontasz, hogy elkapd a gyilkost, ám pechedre megbotlasz, az aljas teremtmény pedig észrevesz téged, és eltûnik az aljnövényzetben. Csak állsz, és a halott Elf tetemét bámulod. Amennyire meg tudod állapítani, az egyik helyi törzs vezetõje lehetett. Kezében egy nagy, kék színû gyémántot szorongat. Hirtelen megrezzennek körülötted a bokrok! Arra gondolsz, talán a Goblin tért vissza, így elõhúzod kardodat. Legnagyobb meglepetésedre azonban húsz vagy harminc Elf gyûrûjében találod magadat, akik megfeszített íjakkal vesznek körbe. Egyikük elõre lép, és komoran megszólít. – Ember! – kezdi. – Kardal a kezedben, apám, a Törzsfõnökünk meggyilkolt testével a lábad elõtt találtunk rád. Rájössz, hogy ezek azt hiszik, te vagy a gyilkos. Tiltakozni próbálnál, azonban az Elf egy intésére elhallgatsz. -Az ítélet labirintusához viszünk – fejezi be mondanivalóját. Hátat fordít neked, és elsétál, te pedig kísérõid körében kénytelen vagy követni. Miközben az õrök egymás közt vitatják meg a látottakat, megtudod, hogy a labirintus egy titkos hely, ahol a bûnösöket teszik próbára. Minden „próba” elõtt egy kis Aranyszobrot rejtenek el annak mélyén, a próba alanyának pedig meg kell találnia azt. Ha ez nem sikerül, bûnösnek ítélik, ám ha rálel, és sikerül kijutnia odabentrõl, ártatlannak találják, és szabadon engedik. A fák ritkulni kezdenek, a menet pedig egy hatalmas fa törzsénél megtorpan. A fõnök fia motyog pár szót, mire a kéreg egy része kinyílik, mögötte pedig feltûnik a labirintus bejárata…